Title: Hver á internetið?
Slug: hver-a-internetid
Date: 2003-09-17 23:05:17
Lang: is
Tags: fail, internet

Eins og allir [tæknimenn og nördar][bre] (og örugglega allir sem þekkja þá) ættu að vita núna hefur alvarlegur [hlutur gerst með internetið][sd] sem við elskum svo mikið. *Verisign* fyrirtækið sem er ábyrgt fyrir því að halda utan um rótarlénin .com og .net hefur ákveðið að eigna sér öll þau lén sem nú þegar hafa ekki verið seld.

Í gær var það þannig að óskráð lén (ss. thettalenerekkitil5.com) voru ekki til. Í dag eru **öll** lén til, en þau sem eru óskráð eru nú á IP tölunni 64.94.110.11 sem miðlar heiminum auglýsingavef frá *Verisign*.

Þetta þýðir m.a. að:

* *Verisign* safna nú upplýsingum um beiðnir um lén sem eru ekki til og segjast ætla að nota þær (ie. selja).
* Öll lén eru nú til. Það þýðir að DNS er einfaldlega hætt að virka eins og það er upprunalega hugsað. Allir hlutir sem stóla á uppflettingar í DNS verða að athuga nú að athuga hvort að flettingin sem kom til baka er ofangreind IP tala.
* Öll óskráð lén keyra núna sitefinder pay-per-click leitarvél sem skilar notendum keyptum niðurstöðum og *Verisign* peningum.
* Allir aðrir lénasalar eru nú komnir í ákaflega óheppilega samkeppnisaðstöðu þar sem *Verisign* hefur auglýsingavef á óendanlega mörgum lénum.
* Allar leitarvélar eru nú komnar í ákaflega óheppilega samkeppnisaðstöðu þar sem *Verisign* rekur leitarvél á óendanlega mörgum lénum.

Þetta er allt frekar ógeðfelt, og reyndar svo alvarlegt siðferðisbrot að u.þ.b. allir sem hafa grunnskilning á málinu eru alveg rjúkandi. Ég vil hvetja alla sem mögulega ráða við að fylla út í net-eyðublöð að [skrifa undir mótmælin][pet].

[bre]: http://bre.klaki.net/dagbok/faerslur/1063743930.shtml
[sd]: http://slashdot.org/articles/03/09/16/0034210.shtml
[pet]: http://www.petitiononline.com/icanndns/petition.html