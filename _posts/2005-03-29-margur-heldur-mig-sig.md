Title: Margur heldur mig sig
Slug: margur-heldur-mig-sig
Date: 2005-03-29 17:29:08
Lang: is
Tags: poetry

> Auðvitað veistu alltaf best;  
> enginn má þér betur.  
> Hæglega gætirðu fengist við flest,  
> og fátt sem þú ekki getur.
>
> Og víst eru flísarnar fáeinar  
> faldar í augunum mínum;  
> hvassir breyskleikans borteinar  
> byrgja mér jafnan sýnum.
>
> En áður en aumum er úthlutað  
> aftöku og plássi á haugum,  
> reyndu þá gæskan að gæta að  
> gólfefni í eigin augum.
