Title: Hvers vegna eru lög og regla?
Slug: motmaelagangan
Date: 2007-07-16 01:08:15
Lang: is
Tags: law, police, politics, protest

Þegar [mótmæli umhverfissinna áttu sér stað][1] nú á laugardaginn var ég staddur í vinnunni með ágætis útsýni yfir svæðið. Ég tók meira að segja myndir.

Nú skal ég skal ekki segja hvort að lögreglu hafi verið heitt í hamsi þegar hún stöðvaði fjörið. Hvort mótmælendur hefðu vikið frá fyrir sjúkrabílum á ferð. Hvort [réttur til þess að mótmæla][2] sé hafinn yfir samfélagslega ákvörðun okkar um að treysta lögreglu til þess [að halda reglu][3].

Þó get ég fullyrt að það leið drjúgur tími frá því að lögreglan mætti á svæðið þar til að slökkt var á græjunum. Ætli það hafi verið vegna þess að það tók 30 lögreglumenn svona langan tíma að berjast með kylfunum sínum í gegnum 60 unglinga, eða ætli þeir hafi kannski reynt að beita rökum eða fortölum fyrst?

[1]: http://visir.is/article/20070714/FRETTIR01/70714058 "Frétt um mótmæli á Snorrabraut"
[2]: http://visir.is/article/20070715/FRETTIR01/70715043 "frétt um mótmæli mótmælenda við aðferðum lögreglu"
[3]: http://www.althingi.is/lagasofn/133b/1996090.html#G15