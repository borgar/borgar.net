Title: DV fjallar um tekjur bloggara
Slug: tekjur-bloggara
Date: 2008-08-08 17:19:26
Lang: is
Tags: blogging, media, rant

Skarast hóparnir *bloggarar* og *lesendur DV* nægilega mikið til þess að nokkrum sé sama um þetta? Eru bloggarar raunverulega [áhugaverður hópur][1], eða eru leikarar og fréttamenn á hinum miðlinum orðin þreyttar tuggur? Hvað á að sýna fram á með þessu?

Hvað með að birta tekjur einhverra sem raunverulega mundu vera forvitnilegir. Hvað hafa td. miðlar í laun - hversu mikla peninga hafa þeir af þeim fáfróðu og auðtrúa? Hvað hafa lyfjafræðingar í laun - er okrið að skila sér til starfsmanna? Hvað með pólska verkamenn, er verið að svína á þeim? Hvað með stéttirnar sem sífellt eru að berjast; kennarar, flugumferðarstjórar og mjólkurfræðingar - er einhver fótur fyrir þessu?

Ennfremur má benda á að ef DV vildu raunverulega hrista upp í mönnum ættu þeir að birta tekjur bloggara í einhverjum miðli sem bloggarar raunverulega lesa - til dæmis veflægt - en ekki í einhverjum pappírsgerðum leifum af miðaldahefðum. En það sést kannski best á þessu [úrtaki][2], að blaðið er jafn hugmyndaríkt og það er vandað.

[1]: http://blog.sigurjon.com/?p=2184 "Sigurjón Guðjónsson: Tekjur bloggara í DV"
[2]: http://www.orvitinn.com/2008/08/08/11.15/ "Örvitinn: Blogglisti DV"